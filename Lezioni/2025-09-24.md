# Lezione 01
### Introduzione
Introduciamo il concetto di automa con un esempio:
![[lez01_porta.drawio.svg|700x366]]

Immaginiamo di dover programmare il sensore di una porta automatica. Il sistema deve decidere se aprire o chiudere la porta in base a degli eventi. Le possibili situazioni (stati) della porta sono "APERTA" e "CHIUSA". Gli eventi (input) possono essere: "nessuno presente", "qualcuno è presente davanti", "qualcuno è presente avanti e dietro".

|        | NESSUNO | DAVANTI | DIETRO | DAVANTI E DIETRO |
| ------ | ------- | ------- | ------ | ---------------- |
| APERTA | CHIUSA  | APERTA  | APERTA | APERTA           |
| CHIUSA | CHIUSA  | APERTA  | APERTA | CHIUSA           |

- Se lo stato è "CHIUSA" e l'input è "c'è qualcuno davanti" il nuovo stato sarà "APERTA".
- Se lo stato è "APERTA" e l'input è "non c'è nessuno" il nuovo stato sarà "CHIUSA"
- Se lo stato è "CHIUSA" e l'input è "nessuno presente" lo stato rimane "CHIUSA".

Questo sistema può essere visualizzato come un **diagramma di stati**. Gli stati "APERTA" e "CHIUSA" sono rappresentati da cerchi, e le transizioni sono frecce etichettate con l'input che le causa:
![[lez01_01.drawio.svg|700x316]]
L'automa quindi è un sistema con un numero finito di stati che cambia stato in base a una sequenza di input.
###### Esempio di Automa
Questo è un esempio di un automa, che riconosce se una stringa finisce con un '1' o con un numero pari di '0'.
![[lez01_02.drawio.svg|700x335]]
Questo automa ha tre stati: $q_{1}, q_{2}, q_{3}.$

- $q_{1}$ è lo **stato iniziale** (indicato da una freccia entrante).
- $q_{2}$ è lo **stato di accettazione** (indicato da un cerchio "riempito")
- Le frecce tra gli stati sono le **transizioni**, etichettate con i simboli di input che le attivano '0' o  '1'.

Prendiamo la stringa di input $101$:
1. si parte dallo stato inziale $q_{0}$
2. Si legge il primo simbolo, '$1$'. La transizione da $q_{1}$ con '$1$' porta a $q_{2}$
3. Si legge il secondo simbolo, '$0$'. La transizione da $q_{2}$ con '$0$' porta a $q_{3}$.
4. Si legge il terzo simbolo, '$1$'. La transizione da $q_{3}$ con '$1$' porta a $q_{2}$.
Poiché $q_{2}$ è uno stato di accettazione, la stringa $101$ viene accettata dall'automa. Se il "programma" non termina nello stato di accettazione, la stringa sarebbe rifiutata.
Spesso un automa viene anche chiamato **decisore** (perché decide se accettare o rifiutare la stringa in input).

###### Definizione - Automa a Stati Finiti (DFA)
Un Automa a Stati Finiti (Abbreviato con **DFA** -  Deterministic Finite Automaton) è una quintupla: $$(Q,\Sigma,\delta,q_{0},F)$$dove:
- $Q$ è l'**insieme finito degli stati**
- $\Sigma$ è un insieme finito dei dati in input, chiamato anche **alfabeto**
- $\delta:Q\times\Sigma\longrightarrow Q$ è la **funzione di transizione**, che prende uno stato e un simbolo di input e restituisce lo stato successivo.
- $q_{0}$ è lo stato iniziale.
- $F\subseteq Q$ è l'insieme degli **stati di accettazione** (o stati finali)

Nell'esempio precedente:
- $Q = \{q_{1},q_{2},q_{3}\}$
- $\Sigma =\{0,1\}$
- $q_{0}=q_{1}$
- $F=\{q_{2}\}$
- $\delta$ è la funzione rappresentata dalla tabella delle transizioni:

|  Stato  | Input 0 | Input 1 |
| :-----: | :-----: | :-----: |
| $$q_1$$ | $$q_1$$ | $$q_2$$ |
| $$q_2$$ | $$q_3$$ | $$q_2$$ |
| $$q_3$$ | $$q_2$$ | $$q_2$$ |
Gli automi vengono usati per *riconoscere linguaggi*. Un **linguaggio** è semplicemente un insieme di stringhe (sequenze di simboli) che possiedono una certa proprietà. Ad esempio:
- Il linguaggio di tutte le stringhe binarie che iniziano con '0' e finiscono con '1'.
- Il linguaggio di tutte le stringhe con un numero pari di '1'.
Un automa *riconosce* un linguaggio se, dopo aver letto un'intera stringa, termina in uno speciale **stato di accettazione**.

Il DFA è un modello semplice per due ragioni principali:
1. Ha una quantità di memoria limitata (contenuta nei suoi stati).
2. Processa l'input in modo sequenziale, un simbolo alla volta, senza mai tornare indietro.
Questa semplicità lo rende estremamente efficiente e adatto a compiti come il parsing o il riconoscimento di pattern.
###### Esercizio
![[lez01_03.drawio.svg|700x314]]
Soluzione: $\{\text{La stringa termina con 1} \}.$
### Linguaggio di un Automa
L'insieme di tutte le stringhe che un automa $M$ accetta è chiamato **linguaggio riconosciuto da $M$,** e si denota con $$L(M).$$Un automa accetta molte stringhe, ma riconosce un solo linguaggio.

Per definire formalmente $L(M)$ bisogna estendere la funzione di transizione $\delta$ che opera su singoli simboli, a una funzione che opera su intere stringhe.

###### Definizione - Funzione di Transizione Estesa
La funzione di transizione estesa, denotata con $$\delta^{*}$$prende uno stato e una stringa e restituisce lo stato in cui l'automa si trova dopo aver letto l'intera stringa.
$$\delta^{*}:Q\times\Sigma^{*}\longrightarrow Q$$ (dove $\Sigma^{*}$ è l'insieme di tutte le stringhe sull'alfabero $S$, inclusa la stringa vuota $\mathcal{E}$).

Definizione ricorsiva:
1. **Caso base:** Per la stringa vuota $$\mathcal{E},\quad \delta^{*}(q,\mathcal{E})=\delta(q,\mathcal{E})=q.$$ (Leggendo la stringa vuota, ovvero nulla, si rimane nello stesso stato.)
2. **Passo Induttivo:** Sia $w$ una stringa. La $\delta^{*}$ prende in input uno stato (in questo caso $q$) e un insieme di simboli (in questo caso $w$). Notiamo che $w$ può essere scritta come $ax$, dove $a$ è un simbolo (il primo carattere) e $x$ è una stringa (tutto quello che viene dopo). $$\delta^{*}(q, ax) = \delta^{*}(\delta(q, a), x),\quad x \in\Sigma^{*},a\in\Sigma.$$
Riassumendo:
$$\begin{cases}\delta^{*}(q,\mathcal{E})=\delta(q,\mathcal{E}) \\\delta^{*}(q, ax) = \delta^{*}(\delta(q, a), x),\quad \text{con }x\in\Sigma^{*},a\in\Sigma.\end{cases}$$
###### Definizione - Linguaggio
Un automa $M=(Q,\sigma,\delta,q_{0},F)$ accetta una stringa $w\in\Sigma^{*}$ se e solo se $$d^{*}(q_{0},w)\in F.$$
Il linguaggio riconosciuto da $M$ è quindi: $L(M)=\{w\in\Sigma^{*},d^{*}(q_{0},w)\in F\}$. In altre parole, $L(M)$ è l'insieme di tutte le stringhe che, partendo dallo stato iniziale $q_{0}$ portano l'automa in uno degli stati di accettazione in $F.$

> Nota: Il linguaggio può anche essere $L(M)=\emptyset.$
##### Regole di computazione estesa
In alternativa possiamo definire un linguaggio del DFA con una relazione. Dati:
1. Una configurazione del DFA $\longrightarrow$ una coppia $Q\times\Sigma^{*}$, dove il primo elemento indica lo stato attuale, il secondo l'input rimanente.
2. Una configurazione iniziale $\rightarrow (q_{0},x)$
3. Passo di computazione $\longrightarrow$ il passaggio da una configurazione ad un'altra rispetto ad una relazione binaria $\vdash_{M}$ definita come:$$\begin{align}(p,ax)\underset{\substack{\text{in relazione}\\ \text{secondo } M  \text{che}\\ \text{è il DFA fissato}}}{\underbrace{\vdash_{M}}}(q,x)\iff \begin{cases} p,q\in Q \\ a\in\Sigma,x\in\Sigma^{*}\\ \delta(p,a)=q \end{cases}\end{align}$$
$\vdash_{M}^{*}$ è la chiusura riflessiva e transitiva di $\vdash_{M}.$ Quindi:
- Riflessività: $$(q,x)\vdash_{M}^{*} (q,x)$$
- Transitività: $$\begin{cases}(p,aby)\vdash_M^{*}(q,by)\\ (q,by \vdash_{M}(r,y))\end{cases}\implies(p,aby)\vdash_{M}^{*}(r,y)$$con $q,p,r\in Q;\quad a,b\in\Sigma; y\in\Sigma^{*}.$
###### Definizione - Linguaggio Accettato del DFA
Una stringa $x\in\Sigma^{*}$ è **accettata** da un DFA $M=(Q,\Sigma,\delta,q_{0},F)$ se $$\delta^{*}(q_{0},x)\in F$$ oppure $$(q_{0},x)\vdash_{M}^{*} (q,\underset{\substack{\text{Stringa}\\\text{vuota}}}{\underbrace{\mathcal{E}}})$$ con $q\in F$.
Quindi un linguaggio riconosciuto da $M$ è:$$L(M)=\{x\in\Sigma^{*}:\delta^{*}(q,x)\in F \}$$
Esempio:
![[lez01_04.drawio.svg|700x321]]
Gli passo la stringa $011$. L'automa interpreta la stringa come segue:$$\begin{align}(q_{1}, 011)&\implies \vdash_M (q_{1}, 11)\\ &\implies \vdash_M (q_2, 1)\\ &\implies \vdash_M (q_2, \varepsilon)\\ \mathcal{E}&=\text{Stringa Vuota}\end{align}$$ Quindi:$$(q_1, 011) \vdash_M^* (q_2, \varepsilon)$$ che è equivalente al dire che:$$\delta^*(q_1, 011) = (q_2, \varepsilon)$$ Essendo $q_{2} \in F$, vuol dire che la stringa $011$ è accettata dall'automa, quindi: $w=011 \in L(M).$