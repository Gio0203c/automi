# Lezione 06
### Pumping Lemma
Tutti i linguaggi sono regolari? La risposta è no.

Ad esempio:
$$L=\{0^{n}1^{n}:n\ge0\}$$
non è un linguaggio regolare, perché l'automa non è capace di contare lo stesso numero di zeri e di uni.

Per stabilire se un linguaggio è regolare viene utilizzato il **Pumping Lemma**. Questo teorema afferma che tutti i linguaggi regolari hanno una proprietà speciale, per cui uno che non c'è l'ha non sarà un linguaggio regolare.

La proprietà in questione afferma che tutte le stringhe nel linguaggio possono essere "pompate" se sono lunghe almeno quanto un certo specifico valore (**pumping length**). Questo significa che ognuna di queste stringhe contiene una sezione che può essere ripetuta un numero qualsiasi di volte senza che smetta di appartenere al linguaggio.
###### Teorema - Pumping Lemma
Se $L$ è regolare allora esiste un valore $p$ (**pumping length**) tale che presa una qualsiasi stringa $w\in L$ con $|w|\ge p,$ essa può essere scomposta in $w=xyz$ in modo che:
1. $\forall i \ge 0,\quad xy^{i}z\in L$
2. $|y|>0$
3. $|xy|\le p$
- $w$ deve essere una stringa in $M$ che deve avere lunghezza almeno pari a $p$
- $y^{i}$ significa che $i$ copie di $y$ sono concatenate. Se $i=0$ allora $y=\mathcal{E}.$
- La condizione 2 afferma che quando $w$ viene scomposto, $x$ o $z$ possono essere uguali a zero, ma non $y$.

**Intuizione:**
- $p$ corrisponde alla cardinalità degli stati dell'automa $M$ tale che $L(M)=L.$ Siccome $|w|\ge p$ avremo una situazione del genere:
![[lez06_01.drawio.svg|700x181]]
**Dimostrazione:**
Sia $M=(Q,\Sigma,\delta,q_{1},F)$ un DFA tale che $L(M)=L$ Sia $p$ la sua pumping length, $p=|Q|$ (la cardinalità degli stati). Consideriamo $w=w_{1}w_{2}...w_{n}$ tale che $n\ge p.$

Se in $M$ non è presente una stringa di lunghezza maggiore di $p$, la frase è vera a vuoto perché la premessa è falsa.

Se $w$ in $M$ ha lunghezza almeno $p$ consideriamo la sequenza di stati che $M$ attraversa nella computazione con input $w$. Sarà del tipo: $q_{1},q_{3},q_{20}\ ...$ finché raggiunge uno stato di accettazione.

Sia $n$ la lunghezza di $w$, quindi il numero di stati attraversati è pari a $n+1$. Siccome $n\ge p$ allora $n+1 \gt p$. Di conseguenza, c'è almeno uno stato che si ripete:
$$ w =\underset{\substack{\uparrow \\ q_{1}}}{}{w_{1}}\underset{\substack{\uparrow \\ q_{3}}}{}{w_{2}}
\underset{\substack{\uparrow \\ q_{20}}}{}{w_{3}}
\underset{\substack{\uparrow \\ (q_{9})}}{}{w_{4}}
\underset{\substack{\uparrow \\ q_{17}}}{}{w_{5}}
\underset{\substack{\uparrow \\ ({q_{9}})}}{}{w_{6}}\quad ...\underset{\substack{\uparrow \\ q_{35}}}{}{w_{n}}\underset{\substack{\uparrow \\ q_{13}}}{}$$
ad esempio qui è lo stato $q_{9}$.

Questo è vero grazie al **principio della piccionaia**.
###### Principio della Piccionaia
Se una piccionaia contiene $m$ casette e $m+1$ piccioni, in una casetta ci saranno due piccioni.
**Dimostrazione:**
![[lez06_piccioni.drawio.svg|700x470]]


