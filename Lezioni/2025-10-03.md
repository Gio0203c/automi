# Lezione 04
Grazie alla proprietà che abbiamo dimostrato nella scorsa lezione (ovvero che $\mathcal{L}(\text{DFA})=\mathcal{L}(\text{NFA})=REG$) possiamo utilizzare degli NFA per descrivere le proprietà viste in precedenza

Ad esempio, per quanto riguarda la chiusura rispetto all'unione:
<span style="background:#affad1">IMMAGINE DELLA CHIUSURA DEL NFA RISPETTO UNIONE </span>

Dati due NFA, $N_{1}$ e $N_{2}$, costruiamo un NFA $N$ tale che $L(N)=L(N_{1})\cup L(N_{2})$. Per fare ciò, consideriamo un NFA formato da tutti gli stati di $N_{1}$ e di $N_{2}$, e vi aggiungiamo un nuovo stato (che farà da nuovo stato iniziale) $q_{0}$ con 2 $\mathcal{E}-$archi, uno che porta allo stato iniziale di $N_{1}$ e l'altro allo stato iniziale di $N_{2}$.

In questo modo il NFA eseguirà parallelamente sia la computazione di $N_{1}$ che di $N_{2}$ e accetterà se uno dei due accetta.

Formalmente, definiamo: 
- $Q=Q_{1}\cup Q_{2}\cup \{q_{0} \}$ 
- $F=F_{1}\cup F_{2}$
- $\forall q\in Q,\ a\in\Sigma_{\mathcal{E}}$: 
$$\delta(q,a)=\begin{cases}\delta_{1}(q,a),&q\in Q_{1}\\\delta_{2}(q,a),&q\in Q_{2}\\ \{q_{0}^{1},q_{0}^{2}\}, &q=q_{0},\ a=\mathcal{E}\\ \emptyset, &q=q_{0},\ a\ne\mathcal{E} \end{cases}$$
##### Concatenazione
###### Teorema - Chiusura rispetto alla Concatenazione
Dati due NFA $N_{1}$ ed $N_{1}$, per $L_{1}$ ed $L_{2}$ costruiamo un NFA per $L=L_{1}\circ L_{2}.$ Per fare ciò, consideriamo un NFA formato da tutti gli stati di $N_{1}$ e di $N_{2}$.

Lo stato iniziale sarà lo stesso di $N_{1}$, mentre gli stati finali saranno solo quelli di $N_{2}$. Colleghiamo ciascuno degli stati finali di $N_{1}$ allo stato iniziale di $N_{2}$ attraverso un $\mathcal{E}-$arco.

In questo modo, quando la computazione avrà raggiunto uno degli stati finali di $N_{1}$ proseguirà dallo stato iniziale di $N_{2}$

<span style="background:#affad1">IMMAGINE DELLA CHIUSURA DEL NFA RISPETTO ALLA CONCATENAZIONE</span>

Formalmente, definiamo: $N=(Q,\Sigma,\delta,q_{0},F)$, dove:
- $q_{0}=q_{0}^{1}$
- $Q=Q_{1}\cup Q_{2}$
- $F = F_{2}$
- $\forall q\in Q,\quad \forall a\in\Sigma_{\mathcal{E}}$
$$\delta(q,a)=\begin{cases}\delta_{1}(q,a),&q\in Q_{1}, q\notin F_{1}\\ \delta_{1}(q,a),&q\in F_{1}, a\neq \mathcal{E}\\\delta_{1}(q,a)\cup\{q_{0}^{2} \},&q\in F_{1}, a= \mathcal{E}\\ \delta_{2}(q,a), &q\in Q_{2}\end{cases}\quad\blacksquare$$
##### Star di Kleene
###### Teorema - Chiusura rispetto alla $*$
Dato un NFA $N$, tale che $L(N)=L$ devo costruire un NFA $N^{*}$ tale che $L(N^{*})=L^{*}$, ovvero l'automa deve poter riconoscere tutte le possibili concatenazioni ripetute di stringhe in $L$ (inclusa la stringa vuota).

Per iniziare, l'automa deve poter accettare la stringa vuota. Pertanto aggiungiamo un nuovo stato $q_{0}'$, che sarà sia il nuovo stato iniziale sia uno degli stati finali dell'automa $N{^{*}}$.

Da questo nuovo stato iniziale, deve essere possibile raggiungere $q_{0}$ attraverso un $\mathcal{E}-$arco per poter iniziare la computazione.

Infine, a ciascuno degli stati finali di $N$ va aggiunto un $\mathcal{E}-$arco verso $q_{0}$ in modo tale che una volta letta una stringa appartenente ad $L$ l'automa possa ricominciare la computazione da $q_{0}$ per poter leggere eventuali ulteriori concatenazioni di stringhe in $L$

<span style="background:#affad1">IMMAGINE DELLA CHIUSURA DEL NFA RISPETTO ALLA STAR</span>
Formalmente, definiamo $N^{*}=(Q',\Sigma,\delta',q_{0}',F')$, dove:
- $q_{0}'$ è il nuovo stato iniziale.
- $F'=F\cup\{q_{0}'\};\ Q'=Q\cup\{q_{0}' \}$
- $\forall q\in Q', \forall a\in \Sigma_{\mathcal{E}}:$
$$\delta(q,a)=\begin{cases}\delta(q,a), & q\in Q, q\notin F\\ \delta(q,a), & q\in F, a \neq \mathcal{E} \\ \delta(q,a)\cup\{q_{0} \}, &q\in F, a=\mathcal{E} \\ \{q_{0}\}, & q=q_{0}',a=\mathcal{E} \\ \emptyset & q=q_{0}',a\neq\mathcal{E}.\end{cases}\quad\blacksquare$$

## Espressioni Regolari
Le espressioni regolari sono come le espressioni algebriche, ma definiscono linguaggi su un certo alfabeto.

Es: $(0\cup1)0^{*}$

Introdotte da Kleene negli anni '50.

Es: $(0\cup1)0^{*}$ $(0\cup1)0^{*}\equiv\{ 0\}\cup \{1 \}\equiv \{0,1\}$

$0^{*}\equiv\{0 \}^{*}$
$(0\cup1)0^{*}\equiv\{0,1\}\circ\{0\}^{*}$

Sia $\Sigma$ alfabeto. Espressione regolare su $\Sigma$ (che indichiamo con $re(\Sigma)$) è definita ricorsivamente:
- **Caso Base:**
$$\begin{cases} \emptyset\in re(\Sigma) \\ \mathcal{E}\in re(\Sigma) \\ a\in re(\Sigma),&a\in\Sigma\end{cases}$$
- **Caso Induttivo:**
$$\begin{cases}R_{1}\cup R_{2} & R_{1},R_{2} \in re(\Sigma)\\ R_{1}\circ R_{2} & R_{1},R_{2}\in re(\Sigma) \\ (R_{1})^{*} & R_{1}\in re(\Sigma)\end{cases}$$
Ogni espressione regolare ha associato un linguaggio $L(r)$ tale che $r\in re(\Sigma)$

- **Caso Base:**
$$\begin{cases}L(r)=\emptyset, &r=\emptyset\\ L(r)=\{\mathcal{E} \}, &r=\mathcal{E} \\ L(r)=\{a \}, &r=a \end{cases}$$
- **Caso induttivo:**
$$\begin{cases}L(r)=L(R_{1})\cup L(R_{2}) &\text{se }r=R_{1}\cup R_{2}\\ L(r)=L(R_{1})\circ L(R_{2}) &\text{se }r=R_{1}\circ R_{2}\\ L(r)=(L(R_{1}))^{*} &\text{se }r=R^{*}_{1}\end{cases}$$

Esempi: $\Sigma=\{0,1 \}$
- $0^{*}10^{*}=\{w: w \text{ contiene esattamente un } 1\}$.
- $\Sigma^{*}1\Sigma^{*}=\{w: w \text{ contiene un numero }\ge 1$ di $1\}$.
- $\Sigma^{*}001\Sigma^{*}=\{w: w \text{ contiene } 001$ come sottostringa$\}$.
- $(0\cup1000)=\{$ogni occorrenza di $1$ è seguita da '$000$'$\}$.

###### Teorema - Linguaggi ed Espressioni Regolari
Un linguaggio è regolare se e solo se esiste una espressione regolare che lo descrive. In particolare $$REG\equiv L(re).$$